<html>
<head>
  <style>
    table {
      text-align: center;
      width: 100%;
    }
    table tr:nth-child(even) {
      color:black;
      background-color: silver;
    }
    table th {
      color: white;
      background-color: black;
    }
  </style>
</head>
<h3>Vul de juiste antwoorden in de open velden in. Let goed op dat er geen spaties voor of na de antwoorden in de velden staan.
<br>
<br>
Om de task af te ronden, klik op Check.
<br>
Als er fouten zijn, wordt er weergegeven in welk veld de fout zit.
<br>
<br>
Om de task te resetten, klik op het pijltje naast Check
</h3>
<div class="hint">
  <h2>For loops</h2>
  Voordat we met for loops aan de slag gaan, zullen we eerst de <b>range</b> behandelen.
  <h3>range</h3>
  <b>range</b> lijkt zeer veel op een <b>array</b>. Het is dan ook een verzameling.
  Maar waar we bij een <b>array</b> zelf konden bepalen wat we in de verzameling stoppen, is dit bij <b>range</b> al voor ons bepaald.
  <b>range</b> is een getallenreeks. Het bevat alleen integers, in volgorde. Het bereik van de <b>range</b> (welke getallen er in zitten) geven we aan wanneer we de range aanmaken.
  <br>
  <br>
  We maken een <b>range</b> aan met de <b>range(b,e,s)</b> functie.
  Deze functie neemt 3 argumenten:
  <table>
    <tr>
      <th>Positie</th>
      <th>Naam</th>
      <th>Optioneel ?</th>
      <th>Default</th>
    </tr>
    <tr>
      <td>1<sup>e</sup></td>
      <td>Begin</td>
      <td>Ja</td>
      <td>0</td>
    </tr>
    <tr>
      <td>2<sup>e</sup></td>
      <td>Eind</td>
      <td>Nee</td>
      <td>NvT</td>
    </tr>
    <tr>
      <td>3<sup>e</sup></td>
      <td>Stap</td>
      <td>Ja</td>
      <td>1</td>
    </tr>
  </table>
  <br>
  We kunnen dus een range aanmaken met 1, 2, of 3 argumenten.
  <br>
  <br>
  Doen we dit met 1 arugment, dan hebben we alleen argument 2.
  Dan krijgen we dus een getallenreeks vanaf 0, <b>TOT</b> ons argument. dus <b>niet tot en met</b>.
  <br>
  <br>
  Geven we 2 argumenten, dan hebben we argument 1 en 2.
  In dit geval krijgen we een getallenreeks vanaf argument 1, <b>TOT</b> argument 2.
  <br>
  <br>
  Geven we alle 3 argumenten mee, dan krijgen we een range vanaf argument 1, <b>TOT</b> argument 2, met stapgrootte van argument 3.
  Stapgrootte houdt in dat we zoveel getallen verder gaan voor ieder volgend element in de reeks. Stapgrootte 2 slaat dus telkens 1 getal over.
  Stapgrootte 5 gaat 5 getallen verder ieder volgend element.
  <h3>For loops</h3>
  De <b>for</b> loop is tot op zekere hoogte te vergelijken met de <b>while</b> loop. Er zijn echter een paar verschillen.
  De <b>while</b> loop keek telkens of de conditie die erbij hoorde nog <b>True</b> was, en zo ja, voerde deze het code block nogmaals uit.
  De <b>for</b> loop heeft in plaats van een conditie, een verzameling en een <b>iterator</b>.
  De <b>iterator</b> is niets anders dan een variabele die bij de <b>for</b> loop hoort.
  <br>
  <br>
  Wanneer we een <b>for</b> loop beginnen, zetten we de waarde van de <b>iterator</b> op het eerste element van de verzameling.
  We voeren dan het code block van de <b>for</b> loop uit. Daarna wordt de waarde van het volgende element aan de <b>iterator</b> gehangen.
  We voeren nogmaals het code block uit. Dit doen we voor <b>(for)</b> ieder element van de verzameling.
  <br>
  <br>
  De for <b>loop</b> stopt dus wanneer het code block is uitgevoerd met de laatste waarde van de verzameling in de iterator.
  De conditie die de for loop dus eigenlijk iedere iteratie bekijkt, is <b>"Is er nog een element over in de verzameling?"</b>.
  <br>
  <br>
  Het maakt voor een <b>for</b> loop niet uit wat voor verzameling deze <b>overheen</b> loopt. Het kan iedere mogelijke verzameling zijn.
  <table>
    <tr>
      <th>Verzameling</th>
      <th>Van</th>
    </tr>
    <tr>
      <td>array</td>
      <td>Wat we er in stoppen</td>
    </tr>
    <tr>
      <td>string</td>
      <td>karakters</td>
    </tr>
    <tr>
      <td>range</td>
      <td>integers</td>
    </tr>
  </table>
  <h3>Nested loops</h3>
  Net als bij while loops, is het belangrijk om te zien hoe vaak een binnenste loop wordt uitgevoerd wanneer deze in het code block van een andere loop staat.
  <table>
    <tr>
      <th>Positie</th>
      <th>Aantal keer uitvoeren (alleen)</th>
      <th>Aantal keer uitvoeren (nested)</th>
    </tr>
    <tr>
      <td>Buitenste</td>
      <td>x</td>
      <td>x</td>
    </tr>
    <tr>
      <td>Binnenste</td>
      <td>y</td>
      <td>x * y</td>
    </tr>
  </table>
  <h3>Loopen over indexen</h3>
  Omdat <b>for</b> loops al van zichzelf werken met een verzameling, zijn ze nog meer geschikt voor loopen over arrays dan <b>while</b> loops.
  Bij de <b>while</b> loop zagen we dat we met een integer begonnen, en die telkens als index gebruikten om elementen uit een verzameling op te vragen.
  We kunnen dit bij de <b>for</b> loop ook zo doen, met behulp van <b>range</b>, maar er is een handigere manier.
  <br>
  <br>
  Omdat de <b>for</b> loop direct de waarde van de elementen van de verzameling in de iterator stopt,
  kunnen we de array waar we <b>overheen</b> willen loopen gebruiken als de verzameling van de for loop zelf.
  <br>
  <br>
  De iterator heeft dan direct de waarden van de elementen van deze array, en daar kunnen we in het code block van de <b>for</b> loop meteen mee aan de slag.
</div>
</html>
