<html>
<head>
  <style>
    table {
      text-align: center;
      width: 100%;
    }
    table tr:nth-child(even) {
      color:black;
      background-color: silver;
    }
    table th {
      color: white;
      background-color: black;
    }
  </style>
</head>
<h3>Vul de juiste antwoorden in de open velden in. Let goed op dat er geen spaties voor of na de antwoorden in de velden staan.
<br>
<br>
Om de task af te ronden, klik op Check.
<br>
Als er fouten zijn, wordt er weergegeven in welk veld de fout zit.
<br>
<br>
Om de task te resetten, klik op het pijltje naast Check
</h3>
<div class="hint">
  <h2>While loops</h2>
  Tot nu toe hebben we onze programma's in verschillende situaties verschillende dingen laten doen.
  Maar onze programma's hebben dat tot nu toe maar één keer uitgevoerd.
  In een "echt" programma willen we vaak bepaalde acties meerdere keren uitvoeren.
  Denk bijvoorbeeld aan de website google, we willen ALLE resultaten weergeven, niet slechts één.
  <br>
  <br>
  Wanneer we een bepaalde actie meerdere malen willen uitvoeren in onze programma's gebruiken we iets genaamd een loop.
  De eerste constructie voor een loop die we zullen behandelen, is de <b>while</b> loop.
  <br>
  <br>
  De <b>while</b> loop heeft veel overeenkomsten met de <b>if</b>.
  Beiden beginnen met een keyword, gevolgd door een conditie, en dan een code block.
  Het verschil tussen de <b>while</b> en de <b>if</b> is dat de if zijn code block een keer uitvoert als (if) de conditie <b>True</b> is.
  De while loop blijft echter zijn code block opnieuw en opnieuw uitvoeren zolang (while) de conditie <b>True</b> is.
  <br>
  <br>
  Wanneer ons programma aankomt bij een <b>while</b> keyword, kijken we eerst of de conditie <b>True</b> is.
  Als dit zo is, voeren we het code block dat bij de <b>while</b> hoort uit.
  Daarna kijken we nogmaals of de conditie nog steeds <b>True</b> is, en blijven we dit proces doorgaan tot de conditie <b>False</b> is.
  <br>
  <br>
  Als we dus willen dat de <b>while</b> loop ooit ook eens stopt, moeten we er voor zorgen dat de conditie ooit <b>False</b> wordt.
  Doen we dit niet, dan zal de loop voor altijd blijven doorgaan, en zal ons programma nooit voorbij de loop kunnen komen.
  Omdat we in de loop alleen het bijbehorende code block uitvoeren, moeten we dus in dit code block zorgen dat de conditie weer <b>False</b> wordt.

  <h3>Nested loops</h3>
  Wanneer we een loop in het code block van een andere loop plaatsen <b>(nesten)</b>, is het belangrijk om in te zien hoe vaak de binnenste loop uitgevoerd zal worden.
  <table>
    <tr>
      <th>Positie</th>
      <th>Aantal keer uitvoeren (alleen)</th>
      <th>Aantal keer uitvoeren (nested)</th>
    </tr>
    <tr>
      <td>Buitenste</td>
      <td>x</td>
      <td>x</td>
    </tr>
    <tr>
      <td>Binnenste</td>
      <td>y</td>
      <td>x * y</td>
    </tr>
  </table>
  <br>
  Bij while loops zal dit alleen het geval zijn als we in de buitenste loop de conditie van de binnenste loop "resetten".
  Bij andere loop constructies is dit niet nodig, en zal het bovenstaande schema altijd van toepassing zijn.
  <h3>Loopen over indexen</h3>
  Tot nu toe hebben we in onze loops telkens een integer verhoogd of verlaagd.
  We kunnen deze integer natuurlijk ook als index van een array gebruiken.
  Wat er dan gebeurt, is dat in plaats van de getallen 0,1,2 etc. , pakken we het 1e, 2e, 3e element van een array.
  <br>
  <br>
  Wanneer we loopen over indexen, is het belangrijk te onthouden dat indexen beginnen bij 0, en eindigen bij len(array) -1.
  De hoogste index is dus altijd kleiner dan de lengte van de array.
  Dit houdt in dat als we een variabele gebruiken om de index aan te geven, dat we moeten zorgen dat die variabele <b>altijd kleiner</b> blijft dan de lengte van de array.
  <br>
  <br>
  Als we bijvoorbeeld een array met lengte 4 zouden hebben, en we proberen daar index 4 uit te pakken, zullen we een error krijgen.
  De hoogste index in deze array is namelijk
  <br>
  <code>(len(array) - 1) == (4 - 1) == 3</code>
</div>
</html>
